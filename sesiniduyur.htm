<html>

<head>
<meta http-equiv="content-type" content="text/html; charset=utf-8" />
<meta name="GENERATOR" content="Microsoft FrontPage 3.0">
<meta name="Microsoft Border" content="none">
<title>Bizler</title>
</head>

<body bgcolor="#000000" text="#FFFFFF" link="#00FFFF" vlink="#00FFFF" alink="#FFFF00">

<p><a href="yazilar.htm"><img src="yazilar2.jpg" width="300" height="57"
alt="Yazılar'a Dön" border="0"></a></p>

<p><big><font face="Verdana">SESİNİ DUYUR / <a href="mucit.htm">Mucit</a></font></big></p>

<hr noshade size="1" color="#000080" align="right">
<font FACE="Verdana" SIZE="1">

<p></font><font FACE="Verdana" SIZE="2">Korna çalan insanlara bakınca, fikirlerin sesini
duyurmaya ne kadar fazla gereksinim duyduğunu anlarım. Evet, o insan kornasını
çalıyor, kulağını kazıyabiliyor etrafın… Ama bir fikri telkin için tüm bunlara
kalkışıyor belki. Duyuramadığı sesini, kornanın kullanma kolaylığına aldanarak
aldatıyor. Telkin edeceği fikrin önemi de, çaldığı kornanın gıcıklığı ve mide
bulandırıcılığı nispetinde azalıyor ve hiç kalmıyor. Aciz bir kuru gürültüyü,
sırf ortalık bulansın ve benim de çorbada biberim olsun diye kulaklara gömüyorlar.
İnsanlar korna çalarken acizleşiyor…</p>

<p>Sigara tutan yüzüklü parmakların camdan dışarı sarkmasının da ayrı bir forsu
var herhalde… Ve sonuna kadar baslaştırılmış, neredeyse patlayacak olan
hoparlörlerdeki haftanın popüler şarkıları… Şarkıların uçarılığına
sığınmış direksiyon üstünde parmaklarla yapılan rap ritimler… Öte yandan
dillerin gerisinde stand-by modundaki argo sözler… İnsanlar küfrederken
acizleşiyor…</p>

<p>Gözlerdeki civanmertlik emâreleri de rutin vasıflar… Kara kaşlar, her an
patlamaya hazır volkanlar gibi, volkanik kaşlar yani…Ortalarından, Roma’daki
yangından da feci yangının (prestij yangını) alevleri yükseliyor. Aslında ben
“baba” insanım demeye çalışan eller, tespihin boncuklarını saymayla geçiriyor
en değerli vakitlerini. Sahte bir Anadolu insanı protipi yansıtıyor bu simalar,
Türkiye karakteristiğine… Onlardan soruluyor sanki bu topraklar, o ezilmiş, feleğin
çarkında “dobrowski” yemiş ve gençliğinde Orhan Baba dinlemiş insanlardan… </p>

<p>Bir ezilmişlik söz konusu ise bu Anadolu’nun ezilmişliğidir. Batı’nın cazip
yanına karşı koymaya çalışan bir koca medeniyetin, bir köklü kültürün
ezilmişliğidir. Caddelerdeki korna curcunası değildir bu ülke… Küfreden insanlar
değildir… Şarap şişesi değildir… Birbirini kazıklayan eller değildir bu
ülke…</p>

<p>Anadolu’yu bir de Taşlıca köyünün soğuk ayranıyla selamlamayı denedik mi
hiç. Başlarını aydınlığa uzatmış, saygı ve otoritenin sembolü peri
bacalarından baktık mı her gün solduğumuz göğün maviliğine… Gelinliklerdeki
saflığı, beyazlığı başka hangi toprakta gördük? Türkülerin orijinalliğini,
popun cazibesine kaç kez değiştik? Kaç kez Türk Kahvesiyle ağırladık
konuklarımızı Nescafe’ye rağmen…</p>

<p>Bizim de korna çaldığımız zamanlar oldu elbet… Argonun küçük
düşürücülüğünü umursamadığımız zamanlar… İsminin bile vicdana, merhamete
açıldığı topraklarda yaşadığımızı unuttuğumuz zamanlar da oldu elbet…Kimi
zaman hissetmeyi de unuttuk bir Münir Nurettin bestesi dinlemediğimiz de… </p>

<p>Sesimizi duyurmayı, Ericsson’a da bırakamayacağımıza göre geriye bir tek
çözüm kalıyor. Doğru kaynakları, doğru zamanda kullanarak, doğru işler
başarmak… Yapabildiklerimizin en iyisini yapmak… Bakın o zaman korna çalmaya gerek
duyacak mıyız… Bakın argo diye bir şey kalacak mı… </p>

<p>Kolay olmayan başarmaya karar vermektir…</font><font FACE="Verdana" SIZE="1"></p>
</font>
</body>
</html>
